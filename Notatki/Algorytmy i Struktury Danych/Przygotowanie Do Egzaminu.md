> Od razu uprzedzam, że nie ma tutaj rozwiązań egzaminów i list zadań (oraz nie planuję by kiedyś tutaj były).

Zacząć najlepiej już teraz (tu jest niejawne założenie, że tekst nie jest czytany dzień przed egzaminem...).
Jeszcze lepiej zacząć miesiąc temu jakkolwiek problematyczne by to nie było.

Zupełnie poważnie *ja* nie widzę znacznej szansy na nauczenie do egzaminu poza wykładem, bo na pierwszej części sporo (większość?) zadań odnosi się bezpośrednio do treści wykładu (nie zawsze nawet samych zagadnień, czasem dokładnie pojęć/sformułowań na wykładzie, a notatki potrafią być średniawe).
Zadania z drugiej części są wzięte bezpośrednio z ćwiczeń więc tego również raczej nie da się ominąć (zazwyczaj pojawią się oczywiście te trudniejsze).

---

## Moja Strategia

> To może zupełnie nie pasować tobie!
> Dla przejrzystości, przed rozpoczęciem AISD miałem pewne doświadczenie z algorytmiką – uczestniczyłem w OI

Ja swoją naukę podzieliłem na trzy części opisane poniżej. Zaczynałem z dobrym zrozumieniem około połowy tematów, przerobioną większością (85%?) zadań z ćwiczeń i zrobionymi wszystkimi pracowniami.

### Nauka

Przeczytałem wszystkie notatki Lorysia (do wielu tematów potrzebne były zewnętrzne źródła, ale wybór już pozostawiam do samodzielnej decyzji).
Do każdego tematu sporządziłem notatkę (którą można tutaj przeczytać!).
Pisałem notatki, bo *ładne* wytłumaczenie wymaga zrozumienia tematu (można też tłumaczyć innym ludziom, ale kto by tam chciał słuchać o FFT czy innych takich...). Jeżeli potrafiłem coś wytłumaczyć to uznawałem, że umiem temat wystarczająco dobrze.

> Efektem ubocznym pisania notatek jest powstanie własnej 'bazy wiedzy', co do panicznego powtarzania tuż przed egzaminem jest całkiem fajne.

W notatkach umieściłem również dowody wielu twierdzeń. Nie uważam tego za konieczne, choć warto to zrobić, bo pogłębia zrozumienie tematu.

Zajęło to około dwa tygodnie.

### Zadania z Ćwiczeń

Z kilkoma znajomymi zbieraliśmy rozwiązania zadań do *repozytorium*. W rezultacie na koniec mieliśmy rozwiązania (niemal) wszystkich zadań.

Przygotowanie do tej części dosyć krótko, około trzy dni (większość rzeczy zrobiłem już wcześniej). W tym celu przejrzałem jedynie rozwiązania i spróbowałem je rozwiązać.

> Była to część do której przygotowałem się najsłabiej, więc warto spędzić na tym więcej czasu.

### Stare Egzaminy

Zostawiłem pierwsze części egzaminów na sam koniec, bo nie chciałem używać do nauki tematów, ale nauki rozwiązywania egzaminów (to są osobne rzeczy!).

Egzaminy robiłem w 'trybie egzaminacyjnym' – robiłem najpierw cały egzamin z rzędu (może nie kompletne odpowiedzi, ale przynajmniej plan z wykonanymi najtrudniejszymi częściami). Dopiero na koniec weryfikowałem z odpowiedziami jak były, albo jakimś chatem jak nie byłem pewien.

To pozwala przyzwyczaić się do formy egzaminu. Dodatkową zaletą jest to, że jeżeli faktycznie umie się i któryś egzamin z kolei zrobi się 'zdająco', to przynosi to pewien spokój.
